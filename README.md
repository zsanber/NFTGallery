# NFTGallery
 NFTGallery

**Szakdolgozat - vizsgaanyag - NFTGallery (BERKE-NAGY-SOMOGYI)**

BGSZC Szász Ferenc Kereskedelmi Technikum és Szakképző Iskola
Szakképzés neve: Szoftverfejlesztő és -tesztelő
A szakma azonosító száma: 5-0613-12-03

Szakdolgozat
 
NFT Gallery

Témavezető:				
Kátay Magdolna

	Készítette:
	Berke Zsanett
	Nagy Liliána
	Somogyi Márió
 
Budapest, 2022


**Bevezetés**

Az NFT Gallery projekt fejlesztő csapata azért döntött a szoftver megvalósítása mellett, mert közelebb szeretnénk hozni az emberek mindennapjaiba a jövő egyik „pénzügyi” aspektusát: az NFT-k világát.

Projektünk célja, hogy a program felhasználói számára saját, zárt, bárhonnan elérhető, NFT értékeket (képeket) megőrző platformot biztosítsunk.  Alkalmazásunk célja megkönnyíteni felhasználóinknak NFT értékeik megőrzését, nyomon követését, felügyeletét és rendszerezését egy átlátható és könnyen kezelhető, bárhonnan elérhető felületen. A platform használata során a felhasználók csak a saját képeikhez férnek hozzá, azt kezelhetik. 

A fejlesztés életszerűségét adja a különböző alkternatív valuták, fizetési lehetőségek, tokenek megjelenése és fokozott térnyerése a pénzügyi szektorban. A világ, világrend folyamatos változásban van, a technológiai újítások, vadonatúj vívmányok pedig megkövetelik tőlünk fejlesztőktől a nyitottságot új, progresszív technológiák alkalmazása, témákban rejlő lehetőségek kipróbálása iránt. 

Az elkészült szoftverünk hasznos, hiszen piaci rést fed(het) le a végleges fejlesztést követően. Egyre növekszik az NFT-k iránti kereslet és kínálat – a közeljövőben várhatóan növekedni fog a felhasználói igény alternatív tárolási lehetőségek megjelenése, használata iránt is. 
Szoftverünk megfelel a modern kor követelményeinek, a reszponzív tervezésnek köszönhetően a felhasználó szinte bárhonnan képes mobil vagy asztali eszközről egyaránt csatlakozni saját, egyedi rendszeréhez.

A felhasználói élmény fokozása érdekében a megvalósítás során törekedtünk nem csak az esztétikus, könnyed megjelenésre (ezt segítette a semleges színvilág alkalmazása is), hanem az egyszerű, letisztult felhasználói felület megvalósítására is. Szoftverünkben csak a felhasználó által szükségesnek ítélhető funkciók érhetőek el, könnyen átlátható az oldalstruktúra, nincs „felesleges” figyelem elterelő tartalom. 

A felhasználói élmény fokozását segíti elő a reszponzivitás, a weboldal minden eszközről és nézetből kényelmesen olvasható, megtekinthető. 
Az elkészítés során eleget tettünk a REST (Representational State Transfer) architectúra megszorításainak, így joggal nevezhetjük „RESTful” architektúrának. Alkalmaztuk a MVC (Model-View-Controller) tervezési mintát, ezáltal szebbé, karbantarthatóbbá és átláthatóbbá téve a szoftverünk kódját mellyel megfelelünk a mai kor elvárásainak. 

Dokumentációnkban megtalálhatnak egy általános felhasználói leírást, megismerkedhetnek a felhasználói felülettel, illetve azok működésével.
Ezt követően egy fejlesztőknek szóló rész következik, amelyben megtalálhatóak a fejlesztésnél figyelembe vett szempontok, a kód felépítése, kiemelt példák kódrészletekre-megoldásokra, illetve a tesztelésnél vizsgált esetek.

Webalkalmazásunk további fejlesztés alatt van, hogy biztonságtechnikai szempontból a későbbiekben képes legyen kezelni a fejlett blokklánc technológiát is. Mindenkori terveink között szerepel, hogy projektünk képes legyen egy zárt, megbízható rendszert alkotni az arra vágyóknak, ahol a felhasználók képesek biztonságosan tárolni digitális értékeiket.
